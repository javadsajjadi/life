---
title: "کتاب: جامعەشناسی کجروی"
date: 2023-06-01T12:30:23Z
tags : [جرم‌شناسی]
description: 
authors:
- javad
series: ['socialkajrawy']
---

کتاب جامعه‌شناسی کجروی، جلد اول([جلدکتاب](/book/img/kajravi.jpg))، اثر: دکتر علی سلیمی, دکتر محمد داوودی.

### دربارە :
مجموعه حاضر، محصول مقدماتی طرح پژوهشی است که بنا دارد فهم اجتماعی «کجروی» را به دیدگاه‌های اسلامی پیوند بزند و حاصل را در قالب الگویی نظری به جامعه علمی عرضه کند. مقدمه کتاب به پیشینه، منابع، روش‌های شناخت، ویژگی‌ها و واقعیت‌های علم‌ورزی در حوزه «جامعه‌شناسی کجروی» پرداخته است. فصل نخست، چیستی کجروی و طبیعت اجتماعی آن را با هدف شناخت مفهوم، طبیعت و ویژگی‌هایش تحلیل می‌کند. فصل دوم، کار را با بررسی نکات شایان توجه در شناخت صحیح قشرها، گروه‌ها و افرادی پی‌می‌گیرد که پدیدآورنده رفتارهای کجروانه در جامعه‌اند. فصل سوم، دربردارنده تبیین‌های کجروی و مفهوم و ویژگی‌های تبیین در علوم اجتماعی و قلمرو مطالعه جرم و کجروی است و فصل چهارم، با بیان پیشنهادهای کنترلی تبیین‌های کجروی و مکانیسم‌ها و راهکارهای کنترل اجتماعی، گامی در راه معرفی این گستره برمی‌دارد.
کجروی همه جا هست و در همه جا آثاری بر جا می‌گذارد. کجروی نشان خود را بر همه چیز و همه کس می‌نهد؛ بر آنانی که آن را گذارش می‌کنند و برا آنانی که از آن منتفع می‌شوند یا کسانی که بدان دچار می‌شوند؛ بر کسانیکه خلاقانه آن را  توصیف می‌کنند و بر زمینه هایی که کجروی در آن صورت می‌گیرد. در بیانی بهتر، تقریبا هر محیط ساخته دست بشر را می‌توان به عنوان سندی بر نتایج واکنشهای او در برابر کجروی تفسیر کرد.[^1]

[^1]: Downes. D & P.Rock(1998).Undrestanding Deviarce..p.46-ص.٥
