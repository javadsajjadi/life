---
title: "کتاب: شرح قانون مدنی"
date: 2023-09-17T12:30:23Z
tags : [قانون]
description:  کتاب شرح قانون مدنی تألیف مرحوم جناب آقای سید علی حائری (شاهباغ) فرزند مرحوم آیت الله حاج سید ابراهیم حائری طباطبائی است. مشارالیه در سال ۱۳۰۴ هجری قمری در شهر کربلای معلی (عراق) متولد و تحصیلات خود را در علوم اسلامی نزد بزرگانی چون مرحوم حضرت آیت الله آقا شیخ عبدالکریم حائری و عموی مادرشان حضرت آیت الله آقا سید محمد اصفهانی و دیگر علمای وقت در فقه و اصول در کربلا و نجف اشرف به پایان برده و در سن ۲۸ سالگی به درجه اجتهاد نائل گردیده است
authors:
- javad

---

این کتاب ([تصویر کتاب](/book/img/‌Haeri-civil-law.jpg)) را  در کتابخانه پدر پیدا نمودم و تلاش در خواندن آن دارم. کتاب به ایامی برمی‌گردد که، پدر بزرگوار پس از به اتمام رساندن دانشگاه آن را خریداری کرده بود. خود در ایام دانشگاه چند بخشی از آن را خارج از دروس دانشگاه حقوق، مطالعه کردم، شیوایی و ساده بودن قلم نویسنده بنده را به خواندن دوباره ترغیب می‌کند.

#### درباره کتاب
کتاب شرح قانون مدنی تألیف مرحوم جناب آقای سید علی حائری (شاهباغ) فرزند مرحوم آیت الله حاج سید ابراهیم حائری طباطبائی است. مشارالیه در سال ۱۳۰۴ هجری قمری در شهر کربلای معلی (عراق) متولد و تحصیلات خود را در علوم اسلامی نزد بزرگانی چون مرحوم حضرت آیت الله آقا شیخ عبدالکریم حائری و عموی مادرشان حضرت آیت الله آقا سید محمد اصفهانی و دیگر علمای وقت در فقه و اصول در کربلا و نجف اشرف به پایان برده و در سن ۲۸ سالگی به درجه اجتهاد نائل گردیده است
آن مرحوم به سبب عشق وافری که به وطن در خود احساس میکرده به ایران مراجعت و در سلک یکی از مشروطه خواهان در فعالیتهای سیاسی و اجتماعی آن زمان حضور فعال داشتند.

سپس با تأسیس وزارت عدلیه و با توصیه ناصر الملك نايب السلطنه احمد شاه قاجار در آن وزارت خانه با سمت معاونت محاکم جنائی اختصاصی مشغول کار و در اثر لیاقت و جدیت مراحل ترقی را به سرعت طی 
و به عضویت استیناف ریاست کل محاكم ابتدائی مدعی العموم دادستان شهرستان) مدعی العموم (دادستان) دیوان کیفر، ریاست شعبه سوم استیناف ریاست استیناف اصفهان ریاست کل استیناف تهران معاونت دادستان کل کشور رئیس شعبه ششم دیوان عالی کشور، رئیس شعبه دوم دیوان عالی کشور منصوب شده و سپس بنا به پیشنهاد حضرت آیت الله العظمی بروجردی (ره) به سمت دادستان کل کشور انتخاب گردیدند آخرین سمت ایشان در وزارت دادگستری
ریاست دادگاه عالی انتظامی قضات بوده است. تألیف کتاب حاضر بنا به پیشنهاد وزیر وقت عدلیه مرحوم دکتر سجادی به عهده ایشان محول گردید که شرح کاملی از قانون مدنی را تألیف تا به چاپ برسد. کتاب حاضر نتیجه تلاش ۴۷ ساله این مجتهد جامع الشرایط و قاضی پاکدامن است که در سالهای گذشته در ۹ جلد به صورت پراکنده و به مرور هر چند سال بك جلد از آن تألیف و به چاپ رسیده و منتشر گردیده بود.

چون در کتاب شرح قانون مدنی تماماً از آیات قرآن کریم و احادیث و روایات امامان معصوم سلام الله علیهم استفاده شده الحق کتابی است پر محتوا و مستند که امروزه با اجرای قوانین اسلامی در ایران بیشترین درخواست کننده را در بین کتب شرح قانون مدنی دارد و جای خالی آن در بین کتب حقوقی احساس می گردید. لذا کتابخانه گنج دانش که قریب به هشتاد سال است سعی در چاپ و انتشار کتب حقوقی دارد با اجازه وراث مرحوم جناب آقای سید علی حائری (شاهباغ) اقدام به تجدید چاپ کتاب شرح قانون مدنی پس از حروف چینی مجدد و تصحیح غلطهای چاپی آن که در چاپ گذشته بسیار به چشم میخورد نموده و آنرا در ۲ مجلد گالینگوری طلاکوبی شده و به طرز پسندیده ای در معرض انتشار قرار داده است.

امید است که این خدمت نیز مورد قبول شخصیتهای اسلامی اساتید دانشگاه حقوقدانان دانشجویان و دانش پژوهان محترم قرار گیرد.

و من الله التوفيق ناشر علیرضا گنج دانش خرداد ١٣٧٦

<iframe title="Pixelfed Profile Embed" src="https://pixelfed.social/javadsajjadi/embed" class="pixelfed__embed" style="max-width: 100%; border: 0" width="400" allowfullscreen="allowfullscreen"></iframe><script async defer src="https://pixelfed.social/embed.js"></script>
