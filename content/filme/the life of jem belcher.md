---

title: بوکس خیابانی(زندگی جم بلچر)
date : "2022-11-17 09:17:45"
image: "/filme/img/thelifeofjembelcher.jpg"
description : " مدت :	1:45 ~ IMDb :  7.1  "


---

Prizefighter: The Life Of Jem Belcher، قصه‌ای واقعی از زندگی جم بلچر جوانترین قهرمان جهان در قرن نوزدهم است، او رکودردار دستاوردی بود که تا اکنون نیز پابرجاست. این فیلم که محصول شبکه‌ی آمازون پرایم است، ادامه دهنده‌ی مسیری است که بیشتر آثار بیوگرافی و زندگی‌نامه‌ای طی کرده‌اند، آثاری که به‌دنبال فرمول‌های خسته کننده‌ی خود، تنها با چشم‌اندازهایی تکراری و دست و پا گیر، قصه‌ای واقعی را به ساده‌ترین شکل ممکن صیقل داده و دراماتیزه کرده‌اند.

![بوکس خیابانی](/filme/img/Prizefighter-The-Life-of-Jem-Belcher-01.jpg)

داستان مربوط‌به قرن نوزدهم میلادی در انگلستان است. جم بلچر که ذاتا خون مبارزه و مشت‌زنی در رگ‌هایش جاری است، تصمیم می‌گیرد که پا بر جا پای پدربزرگ‌اش بگذارد و به‌دنبال استعداد ذاتی خود در میدان‌های مسابقه برود. اما پدربزرگ‌اش که در این راه زندگی خود را باخته، مانعی‌ای است برای رسیدن جم به آرزویش چرا که مادر بلچر او را از این مسیر نهی می‌کند. داستان فیلم همینقدر آشنا و تکراری است، سرگذشتی که شاید مخاطب صاحب‌اش را نشناسد اما، قصه‌اش را با صاحبان و قهرمانان دیگری دیده باشد.شاید از تنها چیزی که در این اثر بتوان تعریف کرد، عناصر سبکی و طراحی‌های دکوراتیو آن باشد. رنگ، نور، لباس و تا حدی اندازه‌ی نماها و حرکت دوربین بر عناصر روایی سوار هستند و فیلم با برخی نماهای امپرسیونیست‌گون و بازی‌های رئال‌اش توانسته از ناراحتی‌های مخاطب بکاهد. Prizefighter: The Life Of Jem Belcher، یک فیلم زندگی‌نامه‌ای بد است، چراکه به هدف‌اش نرسیده و نمی‌داند از زندگی قهرمان بوکس مدرن چه می‌خواهد.[^1]


[^1]: [برگرفته از سایت زومجی](https://www.zoomg.ir/movie-tv-show-review/345507-prizefighter-the-life-of-jem-belcher-movie-review/)
