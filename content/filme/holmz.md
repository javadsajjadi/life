---

title: سریال شرلوک Sherlock 
date : "2020-10-13 09:17:45"
image: "/filme/img/sherlock-new.jpg"
description : " مدت : "


---
مشهورترین و تأثیرگذارترین سریال ساخته‌شده بر اساس داستان فراموش‌نشدنی آرتور کنون دویل، سریال شرلوک شبکه بی‌بی‌سی است. این سریال شرلوک هلمز جدید با بازی خاص بندیکت کامبربچ در نقش هلمز و مارتین فریمن در نقش دکتر واتسون نه‌تنها به‌سرعت به یکی از پربیننده‌ترین سریال‌ها تبدیل شد، بلکه نام خود را در فهرست یکی از برترین سریال‌های قرن ۲۱ نیز جای داد.[ویکیپدیا]()

این مجموعهٔ تلویزیونی بریتانیایی، اقتباسی به‌روز شده از داستان‌های کارآگاهی شرلوک هولمز اثر آرتور کانن دویل است. این سریال توسط استیون موفات و مارک گیتیس ساخته شده‌است که در آن بندیکت کامبربچ در نقش شرلوک هولمز و مارتین فریمن در نقش جان واتسون ایفای نقش می‌کنند.
![](/filme/img/sherlok.jpg)

سریال با تحسین گسترده منتقدان و تماشاگران همراه بود و نقدها و نظرات مثبت بسیاری دریافت کرد. منتقدان، قلم داستانی و شخصیت پردازی، کارگردانی و قدرت تیم بازیگری، به خصوص بندیکت کامبربچ را ستودند. شرلوک نامزد و برنده جوایز متعددی همچون جایزه امی، جایزه گلدن گلوب و بفتا شد. شرلوک در شصت و ششمین جوایز امی ساعات پربیننده موفق شد سه جایزه بهترین بازیگر نقش اول مرد سریال درام برای بندیکت کامبربچ، بهترین بازیگر نقش مکمل مرد سریال درام برای مارتین فریمن و بهترین فیلم‌نامه سریال درام برای استیون موفات را بدست آورد. اپیزود ویژه کریسمس سریال نیز برنده بهترین فیلم تلویزیونی از این مراسم شد. همچنین شرلوک در سال ۲۰۱۱ برنده جایزه پیبادی شد. شرلوک در ۱۸۰ کشور دنیا پخش و دیده شده‌است. فصل سوم این سریال موفق شد رکورد پربیننده‌ترین برنامه از سال ۲۰۰۱ تاکنون در بریتانیا را بنام خود ثبت کند.

سریال شرلوک، از سال ۲۰۱۰ تا ۲۰۱۷، چهار فصل از این  سریال توسط استیون موفات و مارک گیتیس تولید شده‌است که به همت تامین برنامه شبکه چهارسیما، در ۱۸ قسمت هر شب ساعت ۲۴ پخش و در ساعت ۱۸ بازپخش خواهد شد.
